# risoluzione di un problema di logica con algoritmo genetico.

Il quesito proposto appartiene a una famiglia di problemi simili, che ho trovato spesso nella settimana enigmistica (prova di intelligenza, quesito di gedeone...) in cui si deve ricavare uno schema a partire da alcuni indizi.

Anzichè provare a risolverlo nel modo tradizionale, ho provato ad applicare un algorimo genetico alla soluzione del problema e sembra che funzioni abbastanza bene. 
Non mi interessa la soluzione, ma mostrare il funzionamento dell'algoritmo passo passo.

Dunque: **in una strada ci sono cinque case dipinte in cinque colori differenti. In ogni casa vive una persona di differente nazionalità. Ognuno dei padroni di casa beve una differente bevanda, fuma una differente marca di sigarette e tiene un animale differente.**
Domanda: a chi appartiene il **pesce?**

Questi sono gli indizi:

- *L'inglese vive in una casa rossa.*
- *Lo svedese ha un cane.*
- *Il danese beve tè.*
- *La casa verde è all'immediata sinistra della casa bianca.*
- *Il padrone della casa verde beve caffé.*
- *La persona che fuma le Pall Mall, ha degli uccellini.*
- *Il proprietario della casa gialla fuma le Dunhill's.*
- *L'uomo che vive nella casa centrale, beve latte.*
- *Il norvegese vive nella prima casa.*
- *L'uomo che fuma le Blends, vive vicino a quello che ha i gatti.*
- *L'uomo che ha i cavalli, vive vicino all'uomo che fuma le Dunhill's.*
- *L'uomo che fuma le Blue Master, beve birra.*
- *Il tedesco fuma le Prince.*
- *Il norvegese vive vicino alla casa blu.*
- *L'uomo che fuma le Blends, ha un vicino che beve acqua.*